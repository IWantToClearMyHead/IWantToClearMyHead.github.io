<html>
<head>
<meta http-equiv="Content-Type" content="text/html; charset=utf-8">
<meta name="viewport" content="width=device-width, initial-scale=1.0">
<title>New World</title>
<link type="text/css" href="http://maxcdn.bootstrapcdn.com/bootstrap/3.3.1/css/bootstrap.min.css" rel="stylesheet"/>
<script type="text/javascript" src="http://maxcdn.bootstrapcdn.com/bootstrap/3.3.1/js/bootstrap.min.js"></script>
<style>
.image > div > img{
    width: 200px;  
    height: 200px;  
    object-fit: cover;  
}

#content1{
    
    height:250px;
    -webkit-writing-mode: vertical-rl;
    writing-mode: vertical-rl;
    padding-top:40px;
    font-size:16px;
}

#content2{
    width:900px;
    height:200px;
    -webkit-writing-mode: vertical-lr;
    writing-mode: vertical-lr;
    padding-top:40px;
    font-size:16px;
    }
</style>

</head>
<body>
<br>
<hr>
<h2>身体是革命的本钱</h2>
<a name="Contents"></a><h2>Contents</h2>
<ol type="I">
<li><a href="Health.html#pict">图片</a>
<li><a href="Health.html#taot">道德</a>
<li><a href="Health.html#jing">大悲</a>
<li><a href="Health.html#nanh">心经</a>
<li><a href="Health.html#teng">滕王</a>
<li><a href="Health.html#ting">兰亭</a>
<li><a href="Health.html#lice">lice</a>
</ol>
<hr>
<a name="pict"></a><h2>图片</h2>
<div class="image">  
   <div><img src="images/img1.jpg" alt="loading"/></div>
   <div><img src="images/img2.jpg" alt="loading"/></div> 
   <div><img src="images/img3.jpg" alt="loading"/></div> 
</div>

<!-- hr>
< div id="content1">
    <p style="letter-spacing:1em;font-size:20px;">水调歌头 </p>
    <p style="letter-spacing:.3em;font-size:18px;">苏 轼</p>
    <p>明月几时有</p><p>把酒问青天</p><p>不知天上宫阙</p><p>今夕是何年</p><p>我欲乘风归去</p><p>惟恐琼楼玉宇</p><p>高处不胜寒</p><p>起舞弄清影</p><p>何似在人间</p><p>  转朱阁</p><p>低绮户</p><p>照无眠</p><p>不应有恨</p><p>何事长向别时圆</p><p>人有悲欢离合</p><p>月有阴晴圆缺</p><p>此事古难全</p><p>但愿人长久</p><p>千里共蝉娟</p>
</div -->

<hr>
<a name="taot"></a><h2>道德</h2>
<div id="content1">
<p>道可道，非常道；名可名，非常名。
无名，天地之始，有名，万物之母。
故常无欲，以观其妙，常有欲，以观其徼。
此两者，同出而异名，同谓之玄，玄之又玄，众妙之门。</p>
<p style="letter-spacing:.3em;font-size:18px;">	&#9312;</p>
<p style="letter-spacing:1em;font-size:20px;">道经</p>  
</div>
<div id="content1">
<p>道常无为而无不为，候王若能守之，万物将自化。
化而欲作，吾将镇之以无名之朴，镇之以无名之朴，夫将不欲。
不欲以静，天下将自定。</p>
<p style="letter-spacing:.3em;font-size:18px;">	&#9312;</p>
<p style="letter-spacing:1em;font-size:20px;">德经</p>  
</div>
<hr> 

<a name="teng">773</a><h2> 滕王 </h2>   
<p>
豫章故郡，洪都新府。星分翼轸，地接衡庐。襟三江而带五湖，控蛮荆而引瓯越。物华天宝，龙光射牛斗之墟；人杰地灵，徐孺下陈蕃之榻。雄州雾列，俊采星驰。台隍枕夷夏之交，宾主尽东南之美。都督阎公之雅望，棨戟遥临；宇文新州之懿范，襜帷暂驻。十旬休假，胜友如云；千里逢迎，高朋满座。腾蛟起凤，孟学士之词宗；紫电青霜，王将军之武库。家君作宰，路出名区；童子何知，躬逢胜饯。

时维九月，序属三秋。潦水尽而寒潭清，烟光凝而暮山紫。俨骖騑于上路，访风景于崇阿；临帝子之长洲，得天人之旧馆。层峦耸翠，上出重霄；飞阁流丹，下临无地。鹤汀凫渚，穷岛屿之萦回；桂殿兰宫，即冈峦之体势。

披绣闼，俯雕甍，山原旷其盈视，川泽纡其骇瞩。闾阎扑地，钟鸣鼎食之家；舸舰弥津，青雀黄龙之舳。云销雨霁，彩彻区明。落霞与孤鹜齐飞，秋水共长天一色。渔舟唱晚，响穷彭蠡之滨；雁阵惊寒，声断衡阳之浦。

遥襟甫畅，逸兴遄飞。爽籁发而清风生，纤歌凝而白云遏。睢园绿竹，气凌彭泽之樽；邺水朱华，光照临川之笔。四美具，二难并。穷睇眄于中天，极娱游于暇日。天高地迥，觉宇宙之无穷；兴尽悲来，识盈虚之有数。望长安于日下，目吴会于云间。地势极而南溟深，天柱高而北辰远。关山难越，谁悲失路之人？萍水相逢，尽是他乡之客。怀帝阍而不见，奉宣室以何年？

嗟乎！时运不齐，命途多舛。冯唐易老，李广难封。屈贾谊于长沙，非无圣主；窜梁鸿于海曲，岂乏明时？所赖君子见机，达人知命。老当益壮，宁移白首之心？穷且益坚，不坠青云之志。酌贪泉而觉爽，处涸辙以犹欢。北海虽赊，扶摇可接；东隅已逝，桑榆非晚。孟尝高洁，空余报国之情；阮籍猖狂，岂效穷途之哭！

勃，三尺微命，一介书生。无路请缨，等终军之弱冠；有怀投笔，慕宗悫之长风。舍簪笏于百龄，奉晨昏于万里。非谢家之宝树，接孟氏之芳邻。他日趋庭，叨陪鲤对；今兹捧袂，喜托龙门。杨意不逢，抚凌云而自惜；钟期既遇，奏流水以何惭？

呜乎！胜地不常，盛筵难再；兰亭已矣，梓泽丘墟。临别赠言，幸承恩于伟饯；登高作赋，是所望于群公。敢竭鄙怀，恭疏短引；一言均赋，四韵俱成。请洒潘江，各倾陆海云尔：

滕王高阁临江渚，佩玉鸣鸾罢歌舞。

画栋朝飞南浦云，珠帘暮卷西山雨。

闲云潭影日悠悠，物换星移几度秋。

阁中帝子今何在？槛外长江空自流。
</p>          
<hr>
    
<a name="teng">324</a><h2> 兰亭 </h2>
<p>
永和九年，岁在癸丑，暮春之初，会于会稽山阴之兰亭，修禊事也。群贤毕至，少长咸集。此地有崇山峻岭，茂林修竹，又有清流激湍，映带左右，引以为流觞曲水，列坐其次。虽无丝竹管弦之盛，一觞一咏，亦足以畅叙幽情。

是日也，天朗气清，惠风和畅。仰观宇宙之大，俯察品类之盛，所以游目骋怀，足以极视听之娱，信可乐也。

夫人之相与，俯仰一世。或取诸怀抱，悟言一室之内；或因寄所托，放浪形骸之外。虽趣舍万殊，静躁不同，当其欣于所遇，暂得于己，快然自足，不知老之将至；及其所之既倦，情随事迁，感慨系之矣。向之所欣，俯仰之间，已为陈迹，犹不能不以之兴怀，况修短随化，终期于尽！古人云：“死生亦大矣。”岂不痛哉！

每览昔人兴感之由，若合一契，未尝不临文嗟悼，不能喻之于怀。固知一死生为虚诞，齐彭殇为妄作。后之视今，亦犹今之视昔，悲夫！故列叙时人，录其所述，虽世殊事异，所以兴怀，其致一也。后之览者，亦将有感于斯文。
</p>
<a name="lice"></a><h2> lice </h2>
<hr>

<footer>
<div class="copyright-stuff">
    © 2020 | <a href="index.html">New World</a>
</div>
</footer>
</body>
</html>
